# -*- mode: mandoku-view; -*-
#+TITLE: 增補鄭氏周易
#+DATE: 2015-08-24 21:53:16.987875
#+PROPERTY: ID KR1a0004
#+PROPERTY: BASEEDITION WYG    
#+PROPERTY: JUAN 卷上
<pb:KR1a0004_WYG_001-1a>¶
欽定四庫全書¶
　增補鄭氏周易卷上¶
　　　　　　　　　　　　宋　王應麟　輯¶
　　　　　　　　　　　　長洲惠　棟考補¶
周易上經¶
乾¶
九二見龍在田利見大人¶
　二于三才為地道地上即田故稱田也(集/解)九二利見¶
<pb:KR1a0004_WYG_001-1b>¶
　九五之大人(正/義)¶
九三君子終日乾乾夕惕若厲无咎¶
　三于三才為人道有乾徳而在人道君子之象(集/解)惕¶
　懼也(釋/文)¶
九五飛龍在天利見大人¶
　五于三才為天道天者清明无形而龍在焉飛之象¶
　(集/解)¶
上九亢龍有悔¶
<pb:KR1a0004_WYG_001-2a>¶
　堯之末年四凶在朝是以有悔未大凶也(正/義)¶
用九見羣龍无首吉¶
　六爻皆體乾(一作/龍)羣龍之象也舜既受道(道一/作禪)禹與¶
　稷契咎繇之屬並在于朝(後漢郎顗𫝊注/  班固𫝊注)¶
萬物資始乃統天¶
　資取也統本也(釋/文)¶
大人造也(造徂/早反)¶
　造為也(釋/文)¶
<pb:KR1a0004_WYG_001-2b>¶
文言𫝊(附/)¶
君子體仁足以長人¶
　體生也(文選二/十四)¶
不成名(釋/文)¶
　當隠之時以從世俗不自殊異无所成名也(集/解)¶
確乎其不可㧞¶
　確堅髙之貌㧞移也(釋/文)¶
閑邪以存其誠(㑹通晁/氏云)¶
<pb:KR1a0004_WYG_001-3a>¶
君子進徳脩業及時故无咎(同/上)¶
聖人作¶
　作起也(釋/文)¶
亢龍有悔窮志災也(同/上)¶
利貞者情性也(漢上易/晁氏同)¶
乾始而以美利利天下(晁氏/云)¶
坤¶
履霜堅氷至¶
<pb:KR1a0004_WYG_001-3b>¶
　履讀為禮(釋/文)¶
馴致其道¶
　馴從也(釋/文)¶
六二直方¶
　直也方也地之性此爻得中氣而在地上自然之性¶
　廣生萬物故生動直而且方(禮記深/衣正義)¶
龍戰于野¶
　聖人喻龍君子喻蛇(儀禮注蛇龍/君子之類)¶
<pb:KR1a0004_WYG_001-4a>¶
必有餘殃¶
　殃禍惡也(釋/文)¶
為其慊于陽也(釋文謂鄭/作謙訛)故稱龍焉¶
　慊讀如羣公溓之溓古書篆作立心與水相近讀者¶
　失之故作慊溓雜也陰謂此上六也陽謂今消息用¶
　事乾也上六為蛇得乾氣雜似龍(詩采薇/正義)¶
屯¶
天造草昧宜建侯而不寧¶
<pb:KR1a0004_WYG_001-4b>¶
　造成也草草創昧昧爽也(文選注/三十六)而讀曰能能猶安¶
　也(釋/文)¶
君子以經論¶
　謂論撰書禮樂施政事(釋文以正義曰劉表/鄭𤣥  綸為論字)¶
六二乗馬般如¶
　馬牝牡曰乗(釋/文)¶
匪冦昏冓¶
　冓猶會也(釋/文)¶
<pb:KR1a0004_WYG_001-5a>¶
君子機不如舍¶
　機弩牙也(釋/文)¶
以從禽也(從于用反/  釋文)¶
蒙¶
蒙亨匪我求童蒙童蒙求我初筮告再三瀆瀆則不告¶
　蒙者蒙蒙物初生形是其未開著之名也人幼稚曰¶
　童未冠之稱亨者陽也瀆褻也筮問也㸦體震而得¶
　中嘉會禮通陽自動其中徳施地道之上萬物應之¶
<pb:KR1a0004_WYG_001-5b>¶
　而萌牙生教授之師取象焉脩道蓺于其室而童蒙¶
　者求為之弟子非已乎求之也弟子初問則告之以¶
　事義不思其三隅相況以反解而筮者此勤師而功¶
　寡學者之災也瀆筮則不復告欲令思而得之亦所¶
　以利義而幹事也(公羊疏/  釋文)¶
初六用説桎梏¶
　木在足曰桎在手曰梏(周禮大/司冦疏)¶
九二苞蒙¶
<pb:KR1a0004_WYG_001-6a>¶
　苞當作彪彪文也(釋/文)¶
順以巽也¶
　巽當作遜(釋/文)¶
上九繋蒙(釋/文)¶
需¶
　需讀為秀陽氣秀而不直上者畏上坎也(釋/文)¶
光亨貞吉(釋文云鄭/揔為一句)¶
位(音/涖)乎天位(釋/文)¶
<pb:KR1a0004_WYG_001-6b>¶
君子以飲食宴樂¶
　宴享宴也(釋/文)¶
九二需于&KR2788;(釋/文)¶
　&KR2788;接水者(詩鳧鷖正義/引作沙)¶
致戎至(釋/文)¶
訟¶
　辯財曰訟(釋/文)¶
有孚咥¶
<pb:KR1a0004_WYG_001-7a>¶
　咥覺悔貌(釋/文)¶
九二歸而逋其邑人三百户无眚¶
　小國之下大夫采地方一成其定税三百家故三百¶
　户也(雜記/正義)不易之田嵗種之一易之田休一嵗乃種¶
　再易之田休二嵗乃種言至薄也茍自藏隠不敢與¶
　五相敵則无災眚(正/義)眚過也(釋/文)¶
患至惙也(惙陟/劣反)¶
　惙憂也(釋/文)¶
<pb:KR1a0004_WYG_001-7b>¶
渝安貞吉¶
　渝然也(釋/文)¶
上九或錫之鞶帶¶
　鞶帶佩鞶之帶(周禮巾/車䟽)¶
終朝三拕之(拕徒可反/  釋文)¶
師¶
　軍二千五百人為師多以軍為名次以師為名少以¶
　旅為名師者舉中之言(王/氏)¶
<pb:KR1a0004_WYG_001-8a>¶
丈人吉¶
　丈之言長能御衆有正人之徳以法度為人之長吉¶
　而无咎謂天子諸侯主軍者(春官天府/疏  釋文)¶
初六否臧凶(否方有反/  釋文)¶
九二王三賜命(釋/文)¶
承天寵也¶
　寵光耀也(釋/文)¶
比¶
<pb:KR1a0004_WYG_001-8b>¶
初六有孚盈缶¶
　爻辰在未上值東井井之水人所汲用缶缶汲器也¶
　(詩宛丘正/義  釋文)¶
九五王用三敺(釋/文)失前禽¶
　王因天下顯習兵于蒐狩焉驅禽而射之三則已法¶
　(一作/發)軍禮也失前禽者謂禽在前來者不逆而射之¶
　傍去又不射唯背走者順而射之不中則(一作/亦)巳是¶
　皆所以失之用兵之法亦如之降者不殺奔者不禁¶
<pb:KR1a0004_WYG_001-9a>¶
　背者不殺加以仁恩養威之道(秋官士師䟽義左/𫝊桓四年正)¶
小畜(許六反/  釋文)¶
　畜養也(釋/文)¶
九三輿説輻¶
　輻伏莬(釋/文)謂輿下縳木與軸相連鈎心之木是也(王/氏)¶
履¶
履虎尾不噬人亨¶
　噬齧也(音誓十/文選)¶
<pb:KR1a0004_WYG_001-9b>¶
視履考詳¶
　履道之終考正詳備(晁/氏)¶
泰¶
　通也(釋/文)¶
后以財成天地之道輔相天地之宜以左右民¶
　財節也輔相左右助也以者取其順陰陽之節為出¶
　内之政春崇寛仁夏以長養秋教收斂冬勅盖藏皆¶
　可以成物助民也(集/解)¶
<pb:KR1a0004_WYG_001-10a>¶
初九拔茅(音/苖)茹以其彚征(彚音/謂)¶
　彚類也茹牽引也茅喻君有絜白之徳臣下引其類¶
　而仕之(劉向/𫝊注)¶
九二苞荒¶
　荒讀為康虚也(釋/文)¶
六五帝乙歸妹以祉元吉¶
　五爻辰在卯春為陽中萬物以生生育者嫁娶之貴¶
　仲春之月嫁娶男女之禮福禄大吉(周禮媒/氏疏)¶
<pb:KR1a0004_WYG_001-10b>¶
上六城復于隍¶
　隍壑也(詩韓奕/正義)¶
否¶
九四&KR1319;離祉(釋/文)¶
九五休否¶
　休美也(文選二/十五)¶
其亡其亡繋于苞桑¶
　苞植也否世之人不知聖人有命咸曰其將亡矣其¶
<pb:KR1a0004_WYG_001-11a>¶
　將亡矣而聖乃自繋于植桑不亡也(文選五/十二)猶紂囚¶
　文王於羑里之獄四臣獻珍異之物而終免于難繋¶
　于苞桑之謂(集/解)¶
同人¶
同人于野亨¶
　乾為天离為火卦體有巽巽為風天在上火炎上而¶
　從之是其性同于天也火得風然後炎上益熾是猶¶
　人君在上施政教使天下之人和同而事之以是為¶
<pb:KR1a0004_WYG_001-11b>¶
　人和同者君之所為也故謂之同人風行无所不徧¶
　徧則會通之徳大行故曰同人于野亨(集/解)¶
六二同人于宗¶
　天子諸侯后夫人無子不出(儀禮士昏禮疏/  詩河廣正義)¶
九三伏戎于莽¶
　莽叢木也(釋/文)¶
九四乗其庸(釋/文)¶
大有¶
<pb:KR1a0004_WYG_001-12a>¶
大有元亨¶
　六五體离處乾之上猶大臣有聖明之徳代君為政¶
　處其位有其事而理之也元亨者又能長羣臣以善¶
　使嘉會禮通若周公攝政朝諸侯于明堂是也(集/解)¶
明辯遰也¶
　遰讀如明星晢晢(釋/文)¶
嗛¶
嗛亨君子有終¶
<pb:KR1a0004_WYG_001-12b>¶
　艮為山坤為地山體髙今在地下其於人道髙能下¶
　下嗛之象亨者嘉會之禮以嗛為主嗛者自貶損以¶
　下人唯艮之堅固坤之厚順乃能終之故君子之人¶
　有終也(集/解)¶
君子以捊多益寡¶
　捊取也(釋/文)¶
卑以自牧也¶
　牧養也(釋文十文/選注  六)¶
<pb:KR1a0004_WYG_001-13a>¶
六四撝嗛¶
　撝讀為宣(釋/文)¶
豫¶
豫利建侯行師¶
　坤順也震動也順其性而動者莫不得其所故謂之¶
　豫豫喜佚説樂之貌也震又為雷諸侯之象坤又為¶
　衆師役之象故利建侯行師矣(集/解)¶
四時不忒¶
<pb:KR1a0004_WYG_001-13b>¶
　忒差也(釋/文)¶
象曰雷出地奮豫先王以作樂崇徳殷薦之上帝以配¶
祖考¶
　奮動也雷動於地上萬物乃豫也以者取其喜佚動¶
　摇猶人至樂則手欲鼓之足欲舞之也崇充也殷盛¶
　也薦進也上帝天帝也王者功成作樂以文得之者¶
　作籥舞以武得之者作萬舞各充其徳而為制祀天¶
　地以配祖考者使與天同饗其功也故孝經云郊祀¶
<pb:KR1a0004_WYG_001-14a>¶
　后稷以配天宗祀文王於明堂以配上帝是也(集/解)¶
六二砎于石(砎古八切謂磨/砎也  釋文)¶
六三盱豫¶
　盱誇也(釋/文)¶
九四由豫大有得勿疑朋盍簮¶
　由用也簮速也(釋/文)¶
上六㝠豫¶
　㝠讀為鳴(釋/文)¶
<pb:KR1a0004_WYG_001-14b>¶
隨¶
隨元亨利貞无咎¶
　震動也兌説也内動之以徳外説之以言則天下之¶
　民咸慕其行而隨從之故謂之隨也既見隨從能長¶
　之以善通其嘉禮和之以義幹之以正則功成而有¶
　福若无此四徳則有凶咎焉焦貢曰漢髙帝與項籍¶
　其明徵也(集解年左𫝊/襄九  正義)¶
君子以嚮晦入宴息¶
<pb:KR1a0004_WYG_001-15a>¶
　晦宴也猶人君既夕之後入于宴寢而止息(正/義)¶
出門交有功¶
　震為大塗又為日門當春分陰陽之所交也是臣出¶
　君門與四方賢人交有成功之象也昔舜慎徽五典¶
　五典克從内于百揆百揆時序賔于四門四門穆穆¶
　是其義也(集/解)¶
蠱¶
先甲三日後甲三日¶
<pb:KR1a0004_WYG_001-15b>¶
　甲者造作新令之日先之三日而用辛也欲取改過¶
　自新之義後之三日而用丁也取其丁寧之義(正/義)¶
臨¶
至于八月有凶¶
　臨大也陽氣自此浸而長大陽浸長矣而有四徳齊¶
　功於乾盛之極也人之情盛則奢淫奢淫將亡故戒¶
　以凶也臨卦斗建丑而用事殷之正月也當文王之¶
　時紂為无道故于是卦為殷家著興衰之戒以見周¶
<pb:KR1a0004_WYG_001-16a>¶
　改殷正之數云臨自周二月用事訖其七月至八月¶
　而&KR0735;卦受之此終而復始王命然矣(集/解)¶
觀¶
觀盥而不薦¶
　坤為地為衆巽為木為風九五天子之爻㸦體有艮¶
　艮為鬼門又為宫闕地上有木而為鬼門宫闕者天¶
　子宗廟之象也(集/解)諸侯貢士於天子卿大夫貢士於¶
　其君必以禮賔之唯主人盥而獻賔賔盥而酢主人¶
<pb:KR1a0004_WYG_001-16b>¶
　設薦俎則弟子也(王/氏)¶
初六童觀¶
　童稚也(釋/文)¶
噬嗑¶
先王以明罰勅法¶
　勅猶理也(釋/文)¶
九四噬乾胏¶
　胏簀(釋/文)¶
<pb:KR1a0004_WYG_001-17a>¶
上九何校滅耳凶¶
　离為槁木坎為耳木在耳上何校滅耳之象也(集/解)¶
聰不明也¶
　目不明耳不聰(釋/文)¶
賁¶
賁亨小利有攸往¶
　賁文飾也离為日天文也艮為石地文也天文在下¶
　地文在上天地二文相飾成賁者也(一云天地之文/交相而成賁賁)¶
<pb:KR1a0004_WYG_001-17b>¶
　(然/也)猶人君以剛柔仁義之道飾成其徳也剛柔雜仁¶
　義合然後嘉會禮通故亨也卦㸦體坎艮艮止于上¶
　坎險止于下夾震在中故不利大行小有所之則可¶
　矣(詩白駒正/義  集解)¶
　賁變也文飾之貌(釋/文)¶
无敢折獄¶
　折斷也(釋/文)¶
初九賁其趾舍輿而徒(釋/文)¶
<pb:KR1a0004_WYG_001-18a>¶
　趾足(同/上)¶
義不乗也(晁/氏)¶
六四賁如燔如(燔音煩/  釋文)¶
　六四巽爻也有應於初九欲自飾以適初既進退未¶
　定故燔如也(檀弓/正義)¶
白馬翰如(翰寒案反/  釋文)¶
　謂九三位在辰得巽氣為白馬翰猶幹也見六四適¶
　初未定欲幹而有之(檀弓/正義)¶
<pb:KR1a0004_WYG_001-18b>¶
剥¶
不利有攸往小人長也¶
　陰氣侵陽上至于五萬物霝落故謂之剥也五陰一¶
　陽小人極盛君子不可有所之故不利有攸往也(集/解)¶
蔑貞凶¶
　蔑輕慢(釋/文)¶
剥牀以辨¶
　足上稱辨謂近膝之下屈則相近信則相逺故謂之¶
<pb:KR1a0004_WYG_001-19a>¶
　辨辨分也(集/解)¶
切近災也¶
　切急也(釋/文)¶
小人剥廬¶
　小人傲很當剥徹廬舍而去(天官遺/人疏)¶
復¶
復亨¶
　復反也還也陰氣侵陽陽失其位至此始還反起于¶
<pb:KR1a0004_WYG_001-19b>¶
　初故謂之復陽君象君失國而還反道徳更興也(春/秋)¶
　(正/義)¶
七日來復¶
　建戌之月以陽氣既盡建亥之月純陰用事至建子¶
　之月陽氣始生隔此純陰一卦卦主六日七分舉其¶
　成數言之而云七日來復(正義/序)¶
商旅不行¶
　資貨而行曰商旅客也(釋/文)¶
<pb:KR1a0004_WYG_001-20a>¶
无祗悔¶
　祗病也(釋/文)¶
六三顰復(釋/文)¶
六四中行獨復¶
　爻處五陰之中度中而行四獨應初(漢上/易𫝊)¶
中以自考也¶
　考成也(釋/文)¶
有烖眚(釋/文)¶
<pb:KR1a0004_WYG_001-20b>¶
　異自内生曰眚自外曰祥害物曰災(釋/文)¶
无妄¶
　妄猶望謂无所希望也(釋/文)¶
无妄之往何之矣¶
　妄之言望人所望宜正行必有所望行而無所望是¶
　失其正何可往也(後漢書李/通𫝊注)¶
天命不右¶
　右助也(釋/文)¶
<pb:KR1a0004_WYG_001-21a>¶
不菑畬¶
　一嵗曰菑二嵗曰新田三嵗曰畬(王/氏)¶
大畜¶
不家食吉¶
　自九三至上九有頤象居外是不家食吉而養賢(表/記)¶
　(正/義)¶
煇光日新(絶/句)其徳(連下/句)剛上而尚賢(釋/文)¶
良馬逐逐¶
<pb:KR1a0004_WYG_001-21b>¶
　逐逐兩馬走也(釋/文)¶
日閑輿衛(日人/實反)¶
　日習車徒(釋/文)¶
六四童牛之梏元吉(晁氏謂梏鄭/作角非也)¶
　巽為木㸦體震震為牛之足足在艮體之中艮為手¶
　持木以就足是施梏(大司/冦疏)¶
六五豶豕之牙¶
　牙讀為㸦(釋/文)¶
<pb:KR1a0004_WYG_001-22a>¶
上九何天之衢¶
　艮為手手上肩也乾為首首肩之間荷物處乾為天¶
　艮為徑路天衢象也(後漢崔/駰𫝊注)¶
道大行也¶
　人君在上位負荷天之大道(文選/十一)¶
頤¶
頤貞吉觀頤自求口實¶
　頤口車輔之名也震動于下艮止于上口車動而上¶
<pb:KR1a0004_WYG_001-22b>¶
　因輔嚼物以養人故謂之頤頤養也能行養則其幹¶
　事故吉矣二五离爻皆得中离為目觀象也觀頤觀¶
　其養賢與不肖也頤中有物曰口實自二至五有二¶
　坤坤載養物而人所食之物皆存焉觀其求可食之¶
　物則貪廉之情可别也(集/解)¶
觀我朵頤¶
　朵動也(釋/文)¶
大有慶也¶
<pb:KR1a0004_WYG_001-23a>¶
　君以得人為慶(漢上/易𫝊)¶
大過¶
　陽爻過也(漢上/易𫝊)¶
九二枯楊生荑老夫得其女妻¶
　枯(音/姑)謂无姑山榆(羊朱/反)荑木更生(音/夷)謂山榆之實(釋/文)¶
　以丈夫年過娶二十之女老婦年過嫁三十之男皆¶
　得其子(詩桃夭/正義)¶
習坎¶
<pb:KR1a0004_WYG_001-23b>¶
六三檢且枕¶
　木在手曰檢在首曰枕(釋/文)¶
六四尊酒簋貳用缶内約自牗¶
　六四上承九五又㸦體在震上爻辰在丑丑上值斗¶
　可以斟之象斗上有建星建星之形似簋貳副也建¶
　星上有弁星弁星之形又如缶天子大臣以王命出¶
　會諸侯主國尊于簋副設𤣥酒而用缶也(詩宛丘正/義  禮器)¶
　(正/義)¶
<pb:KR1a0004_WYG_001-24a>¶
九五祗既平¶
　祗當為坻小丘也(釋/文)¶
上六繋用徽纆寘于叢棘三嵗不得凶¶
　繋拘也爻辰在已已為蛇蛇之蟠屈似徽纆也三五¶
　㸦體艮又與震同體艮為門闕于木為多節震之所¶
　為有叢拘之類門闕之内有叢木多節之木是天子¶
　外朝左右九棘之象也外朝者所以詢事之處也左¶
　嘉石平罷民焉右肺石達窮民焉罷民邪惡之民也¶
<pb:KR1a0004_WYG_001-24b>¶
　上六乗陽有邪惡之罪故縳以(一作/約)徽纆寘于叢棘¶
　而使(一作/後)公卿以下議之其害人者置之圜土而施¶
　職事焉以明刑恥之能復者上罪三年而赦中罪二¶
　年而赦下罪一年而赦不得者不自思以得正道終¶
　不自改而出諸圜土者殺故曰凶(公羊/疏)¶
離¶
明兩作離大人以繼明照于四方¶
　作起也(釋/文)明兩者取君明上下以明徳相承其於天¶
<pb:KR1a0004_WYG_001-25a>¶
　下之事無不見也(文選注/二十一)¶
初九履錯然(錯七各反/  釋文)¶
六二黃離元吉¶
　离南方之卦離為火土託位焉土色黃火之子喻子¶
　有明徳能附麗於其父之道文王之(一作/大)子發旦(一/無)¶
　(此/字)是也慎成其業則吉矣(文選注二十六御/覽一百四十)¶
九三不擊缶而歌(釋/文)¶
　艮爻也位近丑丑上值弁星弁星似缶詩云坎其擊¶
<pb:KR1a0004_WYG_001-25b>¶
　缶則樂器亦有缶(詩宛丘/正義)¶
則大耋之差(釋文云鄭/無凶字)¶
　年踰(一作/餘)七十也(詩車鄰正義雅禮記射/義正義  爾  疏)¶
九四□如其來如焚如死如棄如¶
　震為長子爻失正又㸦體兌兌為附決子居明法之¶
　家而無正何以自斷其君父不忍也□如震之失正¶
　不知其所如又為巽巽為進退不知所從不孝之罪¶
　五刑莫大焉得用議貴之辟刑之若如所犯之罪焚¶
<pb:KR1a0004_WYG_001-26a>¶
　如殺其親之刑死如殺人之刑棄如流宥之刑(秋官/掌戮)¶
　(疏/)¶
麗王公也(釋/文)¶
　¶
　¶
　¶
　¶
　¶
<pb:KR1a0004_WYG_001-26b>¶
　¶
　¶
　¶
　¶
　¶
　¶
　¶
　增補鄭氏周易卷上¶
