# -*- mode: mandoku-view; -*-
#+TITLE: 增補鄭氏周易
#+DATE: 2015-08-24 21:53:17.028389
#+PROPERTY: ID KR1a0004
#+PROPERTY: BASEEDITION WYG    
#+PROPERTY: JUAN 卷下
<pb:KR1a0004_WYG_003-1a>¶
欽定四庫全書¶
　增補鄭氏周易卷下¶
　　　　　　　　　　　　宋　王應麟　輯¶
　　　　　　　　　　　　長洲惠　棟考補¶
繋辭上𫝊¶
天尊地卑乾坤定矣卑髙已陳貴賤位矣¶
　君臣尊卑之貴賤如山澤之有髙卑也(樂記/正義)¶
動静有常剛柔斷矣¶
<pb:KR1a0004_WYG_003-1b>¶
　雷風也陽動陰静剛柔之斷也(同上公穀梁/疏    羊疏)¶
方以類聚物以羣分¶
　謂水火也(同/上)¶
在天成象¶
　日月星辰也(同/上)¶
在地成形¶
　謂草木鳥獸也(同上十御/覽三  九)¶
八卦相蕩(釋/文)¶
<pb:KR1a0004_WYG_003-2a>¶
乾以易知(易音亦/  釋文)¶
三極之道也¶
　三極三才也(釋/文)¶
君子居則觀其象而翫其辭(釋/文)¶
震无咎者存乎悔¶
　震懼也(釋/文)¶
易與天地準¶
　準中也平也(釋/文)¶
<pb:KR1a0004_WYG_003-2b>¶
原始及終(釋/文)¶
精氣為物遊魂為變是故知鬼神之情狀與天地相似¶
故不違¶
　精氣謂七八也遊魂謂九六也七八木火之數九六¶
　金水之數木火用事而物生故曰精氣為物金水用¶
　事而物變故曰遊魂為變精氣謂之神遊魂謂之鬼¶
　木火生物金水終物二物變化其情與天地相似故¶
　无所差違之也(集解義樂/記正)¶
<pb:KR1a0004_WYG_003-3a>¶
而道濟天下¶
　道當作導(釋/文)¶
範圍天地之化¶
　範法也(釋/文)¶
故君子之道尟矣¶
　尟少也(釋/文)¶
臧諸用¶
　臧善也(釋/文)¶
<pb:KR1a0004_WYG_003-3b>¶
言天下之至嘖而不可惡也(惡烏落反/  釋文)¶
言天下之至嘖而不可亂也¶
　嘖當為動(釋/文)¶
樞機之發榮辱之主也¶
　樞户樞也機弩牙也户樞之發或明或闇弩牙之發¶
　或中或否以喻君子之言或榮或辱(一云以譬言語/之發有榮有辱)¶
　(𫝊禮記曲禮正義義左/  襄二十五年正)¶
慎斯術也¶
<pb:KR1a0004_WYG_003-4a>¶
　術道(釋/文)¶
有功而不置¶
　置當為徳(一作誌/  釋文)¶
君不密則失臣臣不密則失身幾事不密則害成¶
　幾微也密静也言不慎于微而以動作則禍變必成¶
　(公羊/疏)¶
野容誨淫¶
　飾其容而見於外曰野言妖野容儀教誨淫泆(釋文/  後)¶
<pb:KR1a0004_WYG_003-4b>¶
　(漢崔駰/𫝊注)¶
大衍之數五十其用四十有九¶
　天地之數五十有五以五行氣通凡五行減五大衍¶
　又減一故四十九也(正/義)衍演也揲取也(釋/文)天一生水¶
　于北地二生火于南天三生木于東地四生金于西¶
　天五生土于中陽无耦陰无配未得相成地六成水¶
　于北與天一并天七成火于南與地二并地八成木¶
　于東與天三并天九成金于西與地四并地十成土¶
<pb:KR1a0004_WYG_003-5a>¶
　于中與天五并大衍之數五十有五五行各氣并氣¶
　并而減五惟有五十以五十之數不可以為七八九¶
　六卜筮之占以用之更減其一故四十有九也(月令/正義)¶
天數五地數五五位相得而各有合¶
　天地之氣各有五五行之次一曰水天數也二曰火¶
　地數也三曰木天數也四曰金地數也五曰土天數¶
　也此五者陰无匹陽无耦故又合之地六為天一匹¶
　也天七為地二耦也地八為天三匹也天九為地四¶
<pb:KR1a0004_WYG_003-5b>¶
　耦也地十為天五匹也二五陰陽各有合然後氣相¶
　得施化行也(春秋/正義)¶
以制器者尚其象¶
　此者存于器象可得而用一切器物及造立皆是(春/官)¶
　(太卜/疏)¶
聖人之所以極深而研機也¶
　機當作幾幾微也(釋/文)¶
蓍之徳圓而神¶
<pb:KR1a0004_WYG_003-6a>¶
　蓍形圓而可以立變化之數故謂之神也(少牢饋/食禮疏)¶
神武而不殺者夫(殺所戒反/  釋文)¶
易有太極¶
　極中之道淳和未分之氣也(文選/十九)¶
兩儀生四象¶
　布六于北方以象水布八于東方以象木布九于西¶
　方以象金布七于南方以象火(王/氏)¶
定天下之吉凶成天下之亹亹者莫善乎蓍龜¶
<pb:KR1a0004_WYG_003-6b>¶
　凡天下之善惡及沒沒之衆事皆成定之言其廣大¶
　無不包也(公羊/疏)¶
河出圖洛出書聖人則之¶
　春秋緯云河以通乾出天苞洛以流坤吐地符河龍¶
　圖發洛龜書成河圖有九篇洛書有六篇也(集/解)¶
有以尚賢也(釋/文)¶
繋辭下𫝊¶
古者包犧氏之王天下也¶
<pb:KR1a0004_WYG_003-7a>¶
　包取(一作/聚)也鳥獸全具曰犧(釋/文)¶
黃帝堯舜垂衣裳¶
　始去羽毛(公羊/疏)金天氏髙陽髙辛遵黃帝之道無所¶
　改作(春官大/司樂疏)¶
盖取諸乾坤¶
　乾為天其色𤣥坤為地其色黃(王制/正義)¶
重門擊柝以待虣客(釋/文)¶
　豫坤下震上九四體震又㸦體有艮艮為門震日所¶
<pb:KR1a0004_WYG_003-7b>¶
　出亦為門重門象艮又為手巽爻也應在四皆木也¶
　手持二木也手持二木以相敲是為擊柝擊柝為守¶
　備驚戒也四又㸦體為坎坎為盗五离爻為甲胄戈¶
　兵盗甲胄持戈兵是虣客也又以其卦為豫有守備¶
　則不可自佚(天官宫/正疏)¶
後世聖人易之以棺椁盖取諸大過¶
　大過者巽下兌上之卦初六在巽體巽為木上六位¶
　在巳已當巽位巽又為木二木在外以夾四陽四陽¶
<pb:KR1a0004_WYG_003-8a>¶
　㸦體為二乾乾為君為父二木夾君父(一作/是)棺椁之¶
　象(檀弓/正義)¶
上古結繩而治¶
　結繩為約事大大結其繩事小小結其繩(正/義)¶
後世聖人易之以書契¶
　書之于木刻其側為契各持其一後以相考合(書正/義)¶
陽一君而二民君子之道也陰二君而一民小人之道¶
也¶
<pb:KR1a0004_WYG_003-8b>¶
　一君二民謂黃帝堯舜謂地方萬里為方千里者百¶
　中國之民居七千里七七四十九方千里者四十九¶
　四裔之民居千里者五十一是中國四裔二民共事¶
　一君二君一民謂三代之末以地方五千里一君有¶
　五千里之土五五二十五更足以一君二十五始滿¶
　千里之方五十乃當堯舜一民之地故云二君一民¶
　(王制/正義)¶
君子知微知章¶
<pb:KR1a0004_WYG_003-9a>¶
　知微謂幽昧知章謂明顯也(文選西/征賦注)¶
男女覯精¶
　覯合也男女以陰陽合其精氣(詩草蟲/正義)¶
因貳以濟民行¶
　貳當為弍(釋/文)¶
損徳之修也¶
　修治也(釋/文)¶
困徳之辨也¶
<pb:KR1a0004_WYG_003-9b>¶
　辨别也遭困之時君子固窮小人窮則濫徳于是别¶
　也(集/解)¶
益長裕而不設¶
　設大也周禮攷工曰中其莖設其後(攷工桃/氏疏)¶
若夫雜物算徳¶
　算數也(釋/文)¶
則居可知矣(居音基/辭也)¶
知者觀其彖辭¶
<pb:KR1a0004_WYG_003-10a>¶
　彖辭爻辭也(釋/文)¶
當文王與紂之事耶¶
　據此言以易文王所作斷可知矣(左𫝊昭二/年正義)¶
成天下之亹亹者¶
　亹亹沒沒也(釋/文)¶
人謀鬼謀¶
　鬼謀謂謀卜筮於廟門是也(士冠/禮疏)¶
愛惡相攻(惡烏落反/  釋文)¶
<pb:KR1a0004_WYG_003-10b>¶
說卦𫝊¶
昔者聖人之作易也¶
　謂伏犧文王也(尚書孔/序正義)¶
參天兩地而倚數¶
　天地之數備於十乃三之以天兩之以地而倚託大¶
　演之數五十也必三之以天兩之以地者天三覆地¶
　二載必極於數庶幾得吉凶之審也(正/義)¶
發揮于剛柔¶
<pb:KR1a0004_WYG_003-11a>¶
　揮揚也(釋/文)¶
窮理盡性以至于命¶
　言窮其義理盡其人之情性以至于命吉凶所定(文/選)¶
　(注六/十)¶
兼三才而兩之故易六畫而成卦¶
　三才天地人之道六畫畫六爻(士冠/禮疏)¶
雷風相薄¶
　薄入也(釋/文)¶
<pb:KR1a0004_WYG_003-11b>¶
萬物出乎震震東方也齊乎巽巽東南也齊也者言萬¶
物之絜齊也离也者明也萬物皆相見南方之卦也聖¶
人南靣而聴天下嚮明而治盖取諸此也坤也者地也¶
萬物皆致養焉故曰致役乎坤兌正秋也萬物之所說¶
也故曰說言乎兌戰于乾乾西北之卦也言陰陽相薄¶
也坎者水也正北方之卦也勞卦也萬物之所歸也故¶
曰勞乎坎艮東北之卦也萬物之所成終而所成始也¶
故曰成言乎艮¶
<pb:KR1a0004_WYG_003-12a>¶
　萬物出於震雷發聲以生之也齊於巽相見於离風¶
　摇動以齊之也絜猶新也萬物皆相見日照之使光¶
　大萬物皆致養焉地氣含養使有秀實也萬物之所¶
　說草木皆老猶以澤氣說成之戰言陰陽相薄西北¶
　陰也而乾以純陽臨之猶君臣對合也坎勞卦也水¶
　性勞而不倦萬物之所歸也萬物自春出生於地冬¶
　氣閉藏還皆入地萬物之所成終而所成始言萬物¶
　陰氣終陽氣始皆艮之用事也(漢上易九卷/  周易折中)¶
<pb:KR1a0004_WYG_003-12b>¶
神也者眇萬物而為言者也¶
　共成萬物物不可得而分故合謂之神(漢上/易)¶
莫盛乎艮(盛音/成)¶
　盛裹也(釋/文)¶
故水火相逮(釋/文)¶
兌為羊¶
　其畜好剛鹵(夏官羊人/序官疏)¶
兌為口¶
<pb:KR1a0004_WYG_003-13a>¶
　上開似口(漢上/易)¶
乾為天¶
　天清明无形(漢上/易)¶
為瘠馬¶
　凡骨為陽肉為陰(同/上)¶
為龍¶
　龍讀為尨取日出時色雜也(漢上/易)¶
為専(専市戀反/  釋文)¶
<pb:KR1a0004_WYG_003-13b>¶
為大塗¶
　國中三道曰塗震上值房心塗而大者取房有三塗¶
　焉(漢上/易)¶
為&KR0841;葦¶
　竹類(漢上/易)¶
為反生¶
　生而反出也(漢上/易)¶
為繩直為墨(晁氏/云)¶
<pb:KR1a0004_WYG_003-14a>¶
其於人也為宣髮¶
　宣髮取四月靡草死髮在人體猶靡草在地(攷工車/人疏)¶
為黃顙(釋/文)¶
為矯輮(釋/文)¶
為月¶
　臣象也(文選月/賦注)¶
為電¶
　取火明也久明似日暫明似電也(集/解)¶
<pb:KR1a0004_WYG_003-14b>¶
為乾卦¶
　乾當為幹(董遇本/作幹)陽在外能幹正也(釋/文)¶
為鼈為蟹為蠃為蚌為龜¶
　皆骨在外(攷工梓/人疏)¶
為科上藁¶
　科上者陰在内為疾(漢上/易)¶
為徑路¶
　田間之道曰徑路艮為之者取山間鹿兔之蹊(初學/記二)¶
<pb:KR1a0004_WYG_003-15a>¶
　(十/四)¶
為小指(晁氏/云)¶
為黚喙之屬¶
　謂虎豹之屬貪冐之類取其為山獸(漢上易/  釋文)¶
為陽(今本/羊)¶
　此陽謂為養无家女行賃炊爨今時有之賤于妾也¶
　(漢上易/晁氏同)¶
序卦𫝊¶
<pb:KR1a0004_WYG_003-15b>¶
物生必蒙故受之以蒙蒙者蒙也物之穉也¶
　蒙幼小之貌齊人謂萌為蒙也(集/解)¶
物穉不可不養也¶
　言孩稚不養則不長也(集/解)¶
飲食必有訟故受之以訟¶
　訟猶争(一作/諍)也言飲食之會恒多争也(集/解)¶
履然後安故受之以泰(晁氏/云)¶
有大有不可以盈(晁氏/云)¶
<pb:KR1a0004_WYG_003-16a>¶
有大而能嗛必豫故受之以豫¶
　言同既大而有嗛徳則於政事恬豫雷出地奮豫豫¶
　行出而喜樂之意(集/解)¶
豫必有隨¶
　喜樂而出人則隨從孟子曰吾君不游吾何以休吾¶
　君不豫吾何以助此之謂也(正/義)¶
可觀而後有所合¶
　易乾鑿度曰陽起於子陰起於午天數大分以陽出¶
<pb:KR1a0004_WYG_003-16b>¶
　离以陰入坎坎為中男离為中女太乙之行出從中¶
　男入從中女因陰陽男女之偶為終始也(王/氏)¶
致飾然後亨則盡矣(亨許兩反/  釋文)¶
有无妄物然後可畜(項安世周易玩/辭  晁氏同)¶
故受之以大過¶
　以養賢者宜過于厚(正/義)¶
夫婦之道不可以不久也¶
　言夫婦當有終身之義夫婦之道謂咸恒也(集/解)¶
<pb:KR1a0004_WYG_003-17a>¶
物不可以終久於其所故受之以遯(晁氏/云)¶
主器者莫若長子¶
　謂父退居田里不能備祭宗廟長子當親視滌濯鼎¶
　俎是也(曲禮/正義)¶
雜卦𫝊¶
屯見而不失其居(見如字/  釋文)¶
損益衰盛之始也(釋文釋引見會/通今  文無之)¶
兌説而巽伏也(晁氏/云)¶
<pb:KR1a0004_WYG_003-17b>¶
蠱則飾也(釋/文)¶
大過顛也¶
　自此以下卦音不協似錯亂失正弗敢改耳(晁氏/云)¶
小人道消也(晁氏/云)¶
　¶
　¶
　¶
　增補鄭氏周易卷下¶
